---
title: การกำหนดเลขเวอร์ชัน
description: ข้อมูลการกำหนดเลขเวอร์ชัน Thai Web Fonts รวมเว็บฟอนต์ภาษาไทย ใช้ฟรีผ่าน CDN | CDN ฟอนต์ไทย ใช้ฟรี
menu:
  sidebar:
    parent: docs
    weight: 200
---

ใน URL ตัวอย่าง และในไฟล์ CSS จะมีเลขเวอร์ชันอยู่ ผมไม่แนะนำให้ลบเลขเวอร์ชันออกจาก URL หรือใช้ `latest` เพราะในกรณีที่มีการเปลี่ยนแปลงรูปแบบไฟล์ URL เดิมจะยังคงสามารถใช้งานได้ตามปกติ

โดยการกำหนดเลขเวอร์ชันผมจะใช้ระบบคล้าย [semver](https://semver.org/) คือสามารถใช้เลขเวอร์ชันหลักแรกสุดได้ โดยไม่ส่งผลต่อการแสดงผล

- หลักแรก (Major): จะปรับเมื่อมีการเปลี่ยนแปลงที่ส่งผลต่อรูปแบบ URL เช่น เปลี่ยนชื่อไฟล์ ลบฟอนต์
- หลักที่สอง (Minor): จะปรับเมื่อมีการเปลี่ยนแปลงไฟล์ที่ไม่ส่งผลต่อ URL แต่อาจส่งผลต่อการแสดงผลฟอนต์ เช่น เพิ่มฟอนต์ใหม่ หรืออัปเดตเวอร์ชันฟอนต์
- หลักที่สาม (Patch): การเปลี่ยนแปลงที่ไม่ส่งผลต่อการแสดงผลใด ๆ

<div class="alert alert-info" role="alert">
  ℹ️ เวอร์ชันปัจจุบัน: <a href="/docs/changelog/" class="alert-link">{{< twfversion >}}</a>
</div>

สำหรับการใช้งานทั่วไป ผมแนะนำให้ใช้เลขเวอร์ชันหลักแรกอย่างเดียวได้เลยครับ เพราะจะได้ใช้ฟอนต์เวอร์ชันล่าสุด และการันตีว่า URL ไฟล์จะไม่เปลี่ยนแปลง

```plain
https://cdn.jsdelivr.net/gh/lazywasabi/thai-web-fonts@{{< twfversion major >}}/fonts/ชื่อฟอนต์/ชื่อไฟล์.woff2
```

หรือหากใครต้องการทำให้แน่ใจว่าจะไม่มีการส่งผลต่อการแสดงผลฟอนต์จริง ๆ เช่น มีการอัปเดตเวอร์ชันฟอนต์แล้วบางตัวอักษรมีการเปลี่ยนแปลง จะใช้หลักที่สองร่วมด้วยก็ได้

```plain
https://cdn.jsdelivr.net/gh/lazywasabi/thai-web-fonts@{{< twfversion minor >}}/fonts/ชื่อฟอนต์/ชื่อไฟล์.woff2
```

สามารถดูวิธีกำหนดเวอร์ชันใน URL เพิ่มเติมได้ที่[เว็บไซต์ของ jsDelivr](https://www.jsdelivr.com/features#gh) และดูข้อมูลแต่ละเวอร์ชันได้ที่[หน้าบันทึกการเปลี่ยนแปลง](/docs/changelog/)
